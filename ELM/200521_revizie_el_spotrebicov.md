# Revízie elektrických spotrebičov

Revízie resp. odborné prehliadky/odborné skúšky elektrických zariadení sa vykonávajú na základe zákona č. 124…, vyhlášky č. 508 o bezpečnosti a príslušných noriem.

Pre vykonávanie revízií elektrických spotrebičov vrátane výpočtovej techniky platí norma **STN 33 1610 Revízie a kontroly elektrických spotrebičov počas ich používania**.

Revízie spotrebičov (aj elektrického náradia) môže vykonávať aspoň elektrotechnik s odbornou spôsobilosťou podľa §21 alebo osoba poučená pod dohľadom elektrotechnika s odbornou spôsobilosťou podľa §21 vo vlastnej organizácii; dodávateľským spôsobom len revízny technik s §24.

Revízie sa robia po skončení výroby a montáže, po opravách a počas používania elektrických zariadení.

Revízia elektrického spotrebiča je súhrn činností, pri ktorých sa prehliadkou, meraním a skúšaním zisťuje stav spotrebiča z hľadiska bezpečnosti a vypracuje sa doklad o revízii.

**Revízia:**

1. prehliada
   - kontrola krytov (či sú tam; upevnenie), pohyblivého prívodu (či nie je poškodený)
2. meranie
   - špeciálnymi meracími prístrojmi na vykonávanie revízie napr. UNITESTER 06
   -  meria sa napr. odpor ochranného vodiča (má byť menší ako 0,3 Ω), prúd unikajúci ochranným vodičom (má byť menší ako 3,5 mA a pri výpočtovej technike držanej v ruke menší ako 0,75 mA)
   -  meria sa izolovaný spotrebič (napr. PC odpojený od monitora a internetu)
3. skúšanie (skúška chodu)
4. zo zistení sa vypracuje doklad napr. protokol

Revízie spotrebičov sa vykonávajú podľa normy v stanovených lehotách a medzi revíziami sa robia v stanovených lehotách kontroly spotrebičov (kontroly robí napr. správca učebne a kontroluje napr. kryty,…).

**Úloha:**
Vykonajte revíziu stolného počítača z učebne PCS2.

